Hvordan samsvarer prosjektet med kravene til innhold og funksjonalitet på websiden. Gi en beskrivende vurdering (min 50 ord).

Krav til innhold og funksjonalitet på websiden

Følgende elementer skal være med på websiden (heretter kalt side-elementer):

    Litt informasjon om «kunstneren» (ikke bruk ditt eget navn siden medstudenter skal se over oppgaven).
    Selve bildene (og tittel på bildene).

    Bildene skal ha en viss kompleksitet, men ikke større enn at den kan kodes manuelt eller med enkel programmering (minimum 5 elementer med litt variasjon i både type og fargelegging). 
    Figuren skal være demonstrere en form for interaktivitet, eksempelvis ha figur-elementer som skifter farge eller størrelse ved mouseover eller annen brukerinteraksjon. 

    Nederst på siden skal du ha en knapp eller annet klikkbart element for å vise/skjule dokumentasjon (se lenger ned for beskrivelse av hva som skal dokumenteres). 

    Siden som helhet skal ha et «godt» design (som selvsagt er vanskelig å definere hva er, men vi ser etter om det er en "ide" bak utformingen og ikke bare noe som er basert på default HTML utseende). Eksempelvis bør du ha gjennomført bruk av fonter og fornuftig bruk av fontstørrelse, ryddig layout av side-elementene med passe mellomrom og at side-elementene er plassert fornuftig i forhold til hverandre. God bruk av marger etc. 
    Siden skal vise god forståelse for interaktivitet - og løsningene for interaktiv grafikk.
    Siden skal fungere godt med tanke på at vinduets størrelse endrer seg / forskjellig skjermstørrelse etc.

Nettsiden starter med en liten introduksjon til kunsternen, etterfulgt av bildene. Bildene er laget i SVG og Canvas, og begge inneholder flere forskjellige elementer som varierer i både farge og form.
SVG bildet støtter at man kan dra rundt på sirklene, mens både SVG og Canvas bildet støtter at når man har musepekeren over noen av figurene vil de endre farge. 
Under bildene er det en knapp for å skjule/vise dokumentasjonen. Nettsiden har da klart å innfri alle krav om elementer om elementer på nettsiden. 
Designet til nettsiden er relativt enkel ved at alt er på en kolonne, dette gjør det lettere for leseren å ta for seg en ting om gangen, men nettsiden kan bli ganske lang. 
Ved bruk av hover-detection i canvas og muligheten til å kunne dra elementer rundt i SVGen viser nettsiden god forståelse for interaktiv grafikk.
Siden nettsidens layout er så simpelt vil nettsiden alltid fungere godt med tanke på vanlig laptopskjermer, men når bredden blir mindre vil bildene bli for stor for bredden til nettsiden og dermed vil man ikke kunne se hele bildet lenger.

-----

Hvordan samsvarer prosjektet med kravene til bruk av teknologi. Gi en beskrivende vurdering (min 50 ord).

Krav til bruk av teknologi

    Bruk av SVG (Scalable Vector Graphics) for ett av bildene
    Bruk av HTML5 canvas og canvas-apiet for opptegning av ett av bilden
    Bruk av CSS-grid og/eller CSS Flexbox for layout av side-elementene
    Bruk av jQuery-biblioteke

Prosjektet har klart å oppfylle alle krav om bruk av teknlogier. Et av bildene er laget i SVG, mens det andre er laget med HTML5 canvas og canvas-apiet. 
Ved bruk av flexbox har nettsiden sentrert alle elementer, og plassert alle i en kolonne. jQuery er også brukt til det meste av gjemming og vising av elementer, i tillegg til å bli brukt til å detektere når musepekeren er over bildene for å så endre cssen til bildene.

-----

Hvordan samsvarer prosjektet med kravene til testing. Gi en beskrivende vurdering (min 20 ord).

Krav til testing

    Websiden skal fungere og ha lik oppførsel i forskjellige weblesere for pc. 
    Du skal teste i minimum to forskjellige weblesere (bruk de mest vanlige som Safari, Edge, Firefox, Chrome, ...)

I dokumentasjonen står det at prosjektet er testet i tre nettlesere, Google Chrome, FireFox og Microsoft Edge. Det meste av funksjonaliteten skal ha funket helt likt i alle tre nettlesere, men SVG animasjonene ble visst ikke støttet i FireFox.

-----

Hvor godt viser prosjektet at læringsmålene er innfridd?

    Videregående kunnskap og ferdigheter i HTML, CSS, Javascript.
    God kunnskap om layout-problematikken for web-sider og løsningene CSS-grid og CSS-flexbox. 
    Ferdigheter i å designe websider med flytende layout av side-elementene.
    Grunnleggende kunnskap om bruk av 2D-grafikk på websider. Skal kjenne til både SVG brukt i HTML-dokumenter og HTML5 canvas.
    Ferdigheter i å lage enkel grafikk og videregående ferdigheter i programmering av interaktive elementer i HTML.
    Grunnleggende kunnskap om jQuery: hvilke programmerings-utfordringer biblioteket er ment å forenkle, hovedtyper av funksjonalitet som biblioteket tilbyr.
    Kjenne til cross-browser testing og utføre enkle tester. 
    Ferdighet i å finne og nyttiggjøre seg relevant og god dokumentasjon og ta kontroll over egen læring.  

Gjennom å ha oppfylt alle krav om elementer og andre krav har prosjektet klart å innfri alle læringsmål.
Prosjektet viser for eksempel særdeles god forståelse for når og hvordan man skal bruke jQuery. 
Ved å bruke det til å sjekke hva musepekeren hovrer over og bytte CSS, vil koden bli mye mer oversiktlig enn om man bare hadde brukt JavaScript.